---
title: to the stone that is thrown
date: 2021-11-11T08:46
slug: to-the-stone-that-is-thrown
tags: 
  - stoicism
  - marcus aurelius
  - meditations
  - filosofi
  - citat
---

> To the stone that is thrown up it is no ill to be carried down nor good to be
> carried upwards. [^1]

Jag tror att Marcus här talar om 'ödet'. Om stenen kastas uppåt eller faller
neråt är utom dess kontroll, därmed är det heller varken bra eller dåligt. Det
bara är. På samma sätt bör inte vi uppfatta vad 'ödet' bär med sig som positivt
eller negativt - det bara är. 

En annan tolkning är att det handlar om status och ställning. Marcus själv växte
förvisso upp under rätt schyssta förhållanden, men ändå långt från att vara
kejsare innan han blev vald av Hadrian. Han kunde enkelt ha blivit avsatt från
tronen när som helst under sitt styre (och blev det nästan till slut). Men
förändrade det vem han var som person? Nej, han var samma person och så är vi
alla.

Oavsett dina sociala status och hur den förändras så är du samma person. Oavsett
om du startar dagen med att bli befodrad eller sparkad. Oavsett om du vinner på
lotteri eller blir ruinerad. Oavsett om du talar och världen lyssnar eller om du
är fullständigt ensam.

Du är densamma. Framgång eller bakslag, upp eller ner, det förändrar dig inte.
Det är externa omständigheter som är utom dig. Du är densamma.


***
[^1]: _Meditations_, Marcus Aurelius, bok 9
 
